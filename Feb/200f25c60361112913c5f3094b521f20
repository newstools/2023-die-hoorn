DIE hulporganisasie SA for Hope besoek die naweek van 25 Maart die Kleynshoogte- gebied net buite Oudtshoorn om dringende verligting aan boere en hul plaaswerkers te bring.Die verligting sluit in kruideniersware, toiletware, skoonmaakbenodigdhede en voer vir diere.Boere in dié gebied gaan steeds gebuk onder ’n erge droogte wat al ongeveer agt jaar duur.Hulle kon in dié tyd min tot geen gewasse plant nie omdat die gebied afhanklik is van reën.Sowat 54 gesinne is deur Pieter du Plessis en sy span geïdentifiseer wat nie net boere insluit nie, maar ook plaaswerkersgesinne wat op hierdie plase woon en afhanklik is van die werk.“Kospakkies, water en voer is ons nommereen-prioriteit,” het Du Plessis aan Die Hoorn gesê.Mense wat betrokke wil raak of skenkings wil maak kan Du Plessis kontak by 076 844 6435.Boere in die Oudtshoorn- of Klein Karoo-area wat nog geen hulp tot dusver ontvang het nie, word gevra om ook met Du Plessis kontak te maak vir moontlike toekomstige uitreike.Besoek ook gerus hul Facebookblad vir meer inligting. (Deur Angelique Erasmus)